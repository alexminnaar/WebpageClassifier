Szyciownik - Kurs szycia dla każdego, zwłaszcza tych, którzy sądzą, że nie umieją. Umiecie! Przejdź do treści Szyciownik Kurs szycia dla każdego, zwłaszcza tych, którzy sądzą, że nie umieją. Umiecie! Menu O mnie Przydatne stopki do maszyny – część pierwsza Sama maszyna nie wystarczy, aby stworzyć cudeńka z materiału. Potrzebne są jeszcze odpowiednie stopki od maszyny, które ułatwią pracę. Dzisiejszy post zaczyna serię kilku, które zaprezentują moim zdaniem najlepsze i najbardziej przydatne stopki. Zanim jednak zdecydujecie się ma zakup stopki pamiętajcie, że przy zakupie nie trzeba się sugerować nazwą producenta. Do maszyn do szycia będą pasować stopki różnych producentów. Najważniejsze są trzy rzeczy: Sposób mocowania Obecnie najpopularniejsze jest mocowanie Matic, które jest szybkie i wygodne. Stopkę wymienia się jednym kliknięciem wajchy. Jednak zwłaszcza w starszych maszynach typu Singer czy Łucznik pojawiają się inne mocowania. Przed zakupem stopki upewnijcie się jakie mocowanie ma Wasza maszyna. Rodzaj chwytacza Jak pisałam w poście o tym jaką maszynę wybrać, rodzaj stopki zależy też od rodzaju chwytacza. Moja maszyna ma chwytacz rotacyjny, dlatego w stopkach pasujących do niej otwór przez który przechodzi igła jest lekko zaokrąglony. Przy chwytaczach wahadłowych otwór jest prostokątny. Ma to bardzo duże znaczenie, bo zastosowanie złej stopki może skutkować uderzeniem igły o metal i w konsekwencji jej złamaniem. Szerokość ściegu Każda maszyna ma maksymalną szerokość, z jaką może szyć. Na przykład mój Brother ma szerokość do 5 mm. Są jednak maszyny ze ściegami szerszymi, na przykład do 7 czy 9 mm. Nie należy do nich stosować stopek wąskich do 5 mm, zwyczajnie igła nie zmieści się w otworze w stopce. Pamiętajcie. Zawsze po zamontowaniu nowej stopki, zanim włączycie maszynę, obróćcie kilka razy kołem z prawej strony maszyny, żeby sprawdzić czy igłą nie uderza o stopkę. Może się zdarzyć, że połączenie złego ściegu i stopki może się okazać katastrofalne w skutkach. Nigdy nie łączcie na przykład ściegu zygzaka oraz stopki do ściegu stębnowego. Może to grozić złamaniem igły, bądź co gorsza, uszkodzeniem maszyny. Stopka uniwersalna Czytaj dalej Przydatne stopki do maszyny – część pierwsza Autor KasiaOpublikowano 15 sierpnia 201721 sierpnia 2017Tagi darmowy kurs szycia, dks, szycie4 komentarze do Przydatne stopki do maszyny – część pierwsza Jaką maszynę do szycia wybrać – cześć druga W ostatnim poście wyjaśniałam na co warto zwracać uwagę przy wyborze maszyny do szycia. Jeśli na poważnie myślicie o zaczęciu przygody z krawiectwem, to prędzej czy później trzeba będzie podjąć decyzję co chcecie kupić. Warto przeszukać strony z aukcjami internetowymi, nie raz można znaleźć prawdziwe perełki za niewielkie pieniądze. Jednak kupując używaną maszynę, nie wiadomo w jakim stanie będzie jej wnętrze, którego jakość jest najważniejsza, aby móc bez problemów szyć. Używaną maszynę trzeba oddać w ręce specjalisty, który ją rozbierze, wyczyści z kurzu i fragmentów materiałów oraz upewni się, że każda część jest w odpowiedni sposób naoliwiona. Koszt takiej usługi jest bardzo różny, a zaczyna się od około stu złotych. Jeśli jednak nie chcecie ryzykować i wolicie kupić nową maszynę wraz z gwarancją, to poniżej zamieszczam kilka przykładowych maszyn w cenie do tysiąca złotych. Kolejność jest alfabetyczna, aby niczego nie sugerować. Jeśli któraś z nich się Wam spodoba, napiszcie proszę w komentarzu. Poniższe linki są afiliacyjne. Jeśli wejdziecie na stronę sklepu lub zdecydujecie się na zakup, dostanę skromną prowizje. Czytaj dalej Jaką maszynę do szycia wybrać – cześć druga Autor KasiaOpublikowano 11 sierpnia 201721 sierpnia 2017Tagi darmowy kurs szycia, dks, szycie2 komentarze do Jaką maszynę do szycia wybrać – cześć druga Jaką maszynę do szycia wybrać – część pierwsza Oczywiste jest, że bez maszyny szyć praktycznie się nie da. Za to decyzja jaką maszynę kupić na początek wydaje się być bardzo trudna. Producenci oferują bardzo wiele produktów,  różniących się często nic nieznacznym szczegółami. Bez porady osoby, która miała już doczynienia z szyciem, ciężko wybrać egzemplarz satysfakcjonujący pod każdym względem. Na co zwracać uwagę? Czytaj dalej Jaką maszynę do szycia wybrać – część pierwsza Autor KasiaOpublikowano 2 sierpnia 2017Tagi darmowy kurs szycia, dks, szycieDodaj komentarz do Jaką maszynę do szycia wybrać – część pierwsza Kilka słów wstępu Chciałabym zacząć od podzielenia się z Wami mają historią, czyli od czego się to wszystko zaczęło. Czytaj dalej Kilka słów wstępu Autor KasiaOpublikowano 31 lipca 20171 sierpnia 2017Tagi darmowy kurs szycia, dks, opowieść, szycie4 komentarze do Kilka słów wstępu Szyciownik W każdym sklepie możemy kupić notatniki dla piszących, szkicowniki dla malujących czy przepiśniki dla gotujacych. Dlaczego osoby, które chcą szyć, mają czuć się pokrzywdzone? Dlaczego nie mogą mieć czegoś swojego, co pomoże im tworzyć? Czytaj dalej Szyciownik Autor KasiaOpublikowano 28 lipca 20171 sierpnia 2017Tagi darmowy kurs szycia, dks, pasja, szycieDodaj komentarz do Szyciownik O mnie Szyciownik Dumnie wspierane przez WordPressa Ta strona korzysta z ciasteczek, aby świadczyć usługi na najwyższym poziomie. Dalsze korzystanie ze strony oznacza, że zgadzasz się na ich użycie.Zgoda
