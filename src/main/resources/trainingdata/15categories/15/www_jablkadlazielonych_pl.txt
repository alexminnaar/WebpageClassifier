Jabłka dla zielonych 
 Jabłka dla zielonych Kobiecy blog o Apple. Prosto, rzeczowo i z humorem. START KONTAKT Featured Slider Fake newsy to plaga XXI wieku. Zewsząd zalewają Nas wiadomości, których potwierdzenia możemy szukać godzinami.  Warto jednak stworzyć sobie listę zaufanych stron lub kontaktów, gdzie pewnym jest uzyskanie wyłącznie prawdziwych informacji.  Możecie bezwzględnie wierzyć w to, co piszą o Apple w internecie, ale możecie to także weryfikować. Macie do tego pełne prawo, ja jedynie podrzucam najlepsze ku temu rozwiązanie - Apple Support. Brzmi dumnie lub groźnie (niepotrzebne skreślić!), ale to nic innego, jak grupa ludzi, która służy radą w najprostszych nawet kwestiach. Jeżeli coś chodzi Ci po głowie i nie wiesz, gdzie zapytać - nie krępuj się i skieruj z tym właśnie do nich.  Nie mówię o zapytaniach typu “A czy to prawda, że ten nowy iPhone będzie miał…?”, bo o tym przekonamy się dopiero przy okazji kolejnej konferencji. Ale mógłbyś na przykład potwierdzić informacje o rodzajach sprzedawców w Polsce. Ot, drobnostka.  A co jeśli borykasz się z problemem czysto technicznym? Wiesz, czasami mimo usilnych prób, nie jesteśmy w stanie znaleźć odpowiedniego rozwiązania dla swojego problemu.  I każdy tak ma, ja również. Być może wpisujemy złe frazy w przeglądarce lub po prostu wujek Google uwziął się na Nas  i podsuwa same nieprzydatne linki. Odpowiadając zatem - kontaktujesz się w ten sam sposób. Czyli jak? 1. Poszukaj samodzielnie Apple na swojej stronie udostępnia całą zakładkę o nazwie: WSPARCIE. Trafić tam nie jest trudno. Wystarczy kliknąć tutaj. Oprócz pięknej grafiki ze stołem i super-klientami, znajdziesz tam rozdziały poświęcone poszczególnych produktom lub usługom oraz popularne tematy.  2. Złap za telefon Gdyby zdarzyło się tak, że Twój problem jest wyższej rangi i przeszukałeś już wszystkie tematy - po prostu zadzwoń.  Wykręć numer 00-800-441-18-75* i czekaj na połączenie ze Wsparciem. Po krótkim przedstawieniu problemu,  na pewno zostaniesz przekierowany do odpowiedniego działu.  3. Zostaw do siebie kontakt Jeżeli się nie pali lub nie możesz się dodzwonić, wejdź na tę samą stronę . Na dole znajdziesz niebieski przycisk „Uzyskaj wsparcie”. Przenosi on na stronę internetową, gdzie po wypełnieniu formularza, pracownik infolinii Apple oddzwoni do Ciebie  w ustalonym wcześniej terminie. Tylko od Ciebie zależy czy będzie to za chwilę czy na przykład kolejnego dnia. Trzymam kciuki za to, aby sytuacji alarmowych było jak najmniej. Wiedz jednak, że masz co najmniej trzy sposoby na skontaktowanie się ze wsparciem Apple. I przede wszystkim - nie bój się. Ci ludzie to nic innego, jak dobrze zorganizowana komórka, której zadaniem jest pomóc Ci. Niezależnie czy Twój problem to błahostka czy trudna kwestia techniczna. A ze swojego doświadczenia mogę powiedzieć, że nigdzie nie spotkałam się z lepszą obsługą. Należy podkreślić, że infolinie polskich resellerów nie są oficjalnym wsparciem Apple. Służą one raczej do przekazywania informacji dotyczących konkretnej firmy. To jedynie pośrednicy i nie ze wszystkim - mimo chęci - są w stanie pomóc. Należy o tym pamiętać, decydując się na kontakt z jednym z nich. Nigdy nie wiesz, kiedy może Cię spotkać sytuacja awaryjna więc dodaj tę instrukcję do zakładek lub udostępnij na Facebooku. Tam na pewno się nie zgubi :) *Bezpłatny numer dotyczy telefonów stacjonarnych. U niektórych operatorów komórkowych nie jest on dostępny lub jest dostępny za opłatą poniedziałek, 21 sierpnia 2017 W czym pomoże Apple Support? piątek, 11 sierpnia 2017 Jak wybrać sprzedawcę? poniedziałek, 7 sierpnia 2017 Oto dlaczego niepoprawnie wymawiasz "Apple" To nie będzie blog o antonówkach, szampionach czy renecie.  Witam Cię w przestrzeni stworzonej na potrzeby użytkowników oraz fanów sprzętu Apple. Osób, które napotykają problemy ze swoimi urządzeniami, ale także tych, którzy śledzą nowinki techniczne. I zanim zdążysz pomyśleć “o, kolejny portal o tym samym”, wyprowadzę Cię z błędu. “Jabłka dla zielonych” to pierwszy taki blog. Projekt zainicjowany przez kobietę, która od kilku lat pracuje w branży i zna, nie tylko samą firmę, ale także odpowiedzi na pytania zadawane przez jej klientów.  Dla jednych będą to rzeczy oczywiste, wręcz banały, ale dla drugich - internetowa ściąga, do której zawsze będą mogli sięgnąć. Zapewniam Cię Drogi Czytelniku, że stale rozwijający się rynek nie ma litości dla osób, które nie nadążają. Nikt nie odwraca się  i nie tłumaczy "oczywistości". Wszyscy pędzą w pogoni za nowym. A od tłumaczenia jestem ja. Dlaczego? Bo wiem, co nie działa i wiem, jak temu zaradzić.  Pamiętaj, że możesz zapytać o wszystko, bez obawy o applowe faux pas.  Rozsiądź się zatem wygodnie i pamiętaj, że najważniejszym jest dzielenie się wiedzą z innymi. Zatem każdy like czy share  to prawdopodobieństwo, że jakiś zatroskany użytkownik Apple tu dotrze. Pozwól mu na to. Dobrej zabawy, Paulina piątek, 4 sierpnia 2017 O co chodzi z tymi jabłkami? Subskrybuj: Posty (Atom) Wszystkie treści na blogu są chronione prawem autorskim. Nie wykorzystuj ich bez mojej zgody 🍏 tutaj mnie znajdziesz Facebook twitter Instagram poszukaj Etykiety apple iPhone apple support premium reseller serwis zakup archiwum ▼  2017 (4) ▼  08 (4) W czym pomoże Apple Support? Jak wybrać sprzedawcę? Oto dlaczego niepoprawnie wymawiasz "Apple" O co chodzi z tymi jabłkami? Obsługiwane przez usługę Blogger. Copyright Jabłka dla zielonych . Designed by Blogger Template
