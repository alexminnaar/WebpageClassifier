تشدید فشار آمریکا بر پاکستان برای تامین امنیت افغانستان - BBC Persian لینک های مربوط به نحوه دسترسی مشاهده محتوا Accessibility Help BBC iD صفحات سایت بی بی سی News News Sport Weather Radio Arts فهرست جستجو جستجو در بی بی سی جستجو در بی بی سی BBC Persian Persian navigation صفحه ها صفحه اول پخش زنده ویدیو تلویزیون رادیو ايران افغانستان جهان هنر ورزش اقتصاد دانش شما عکس ناظران می‌گویند... صفحات ویژه وبلاگ‌ها آموزش زبان انگلیسی تشدید فشار آمریکا بر پاکستان برای تامین امنیت افغانستان 22 اوت 2017 - 31 مرداد 1396 همرسانی در فیسبوک همرسانی در توییتر همرسانی در Messenger همرسانی در Messenger همرسانی در ایمیل همرسانی همرسانی در این لینک‌ها خارج از بی‌بی‌سی است و در یک پنجره جدید باز می‌شود ایمیل همرسانی در ایمیل فیسبوک همرسانی در فیسبوک Messenger همرسانی در Messenger Messenger همرسانی در Messenger توییتر همرسانی در توییتر گوگل + همرسانی در گوگل + بالاترین همرسانی در بالاترین واتس‌اپ همرسانی در واتس‌اپ لینک را کپی کنید http://www.bbc.com/persian/afghanistan-41018884 چگونه میتوانید این مطلب را به دیگران برسانید این لینک‌ها خارج از بی‌بی‌سی است و در یک پنجره جدید باز می‌شود پنجره همرسانی را ببندید حق نشر عکس Reuters Image caption آقای تیلرسون تلویحا پاکستان را تهدید کرده که در صورت همکاری نکردن حمایت وانشگتن را از دست خواهد داد رکس تیلرسون، وزیر خارجه آمریکا با افزایش فشار بر اسلام‌آباد، از دولت پاکستان خواسته در مبارزه با طالبان جدیت نشان دهد چرا که در غیر این صورت ممکن است حمایت واشنگتن را از دست دهد. این در حالی است که پاکستان در واکنش به سخنان دوشنبه شب دونالد ترامپ، رئیس جمهوری آمریکا، اعلام کرده این کشور پناهگاهی برای طالبان نشده است. رکس تیلرسون که یک روز پس از سخنان آقای ترامپ سعی در تشریح استراتژی جدید آمریکا در افغانستان داشت، با تاکید بر نقش پاکستان در پیشبرد این استرانژی، از اسلام‌آباد انتقاد کرد. او گفت: "پاکستان به طور ویژه می‌تواند نقش مهمی ایفا کند، به خصوص در آوردن طالبان به پای میز مذاکره. پاکستان هم از تروریسم ضربه خورده است. مردم پاکستان به شکلی جدی از تروریسم آسیب دیده‌اند. ما آماده‌ایم به پاکستان کمک کنیم با سازمان‌های تروریستی داخل خاکش مقابله کند. اما ابتدا، باید خودشان هم رویکردشان را تغییر دهند." پخش این فایل در دستگاه شما پشتیبانی نمی شود. واکنش‌های متفاوت به استراتژی جدید آمریکا در افغانستان آمریکا و پاکستان دو متحد استراتژیک محسوب می‌شوند اما آقای تیلرسون، سه‌شنبه با تمجید از هند برای کمک به بهبود اوضاع در افغانستان، تلویحا پاکستان را نسبت به تمایل واشنگتن برای افزایش روابط با هند تهدید کرد؛ پاکستان هند را رقیب اصلی خود می‌داند و از زمان پیدایش، روابطش با دهلی همواره پر تنش بوده است، با وجود این، در چند دهه گذشته، پاکستان و آمریکا همچون دو متحد اصلی همواره از روابط خوب سیاسی و نظامی برخوردار بوده اند و پاکستان، با وجود این که عضو پیمان نظامی ناتو نیست، سالانه صدها میلیون دلار کمک مالی از واشنگتن دریافت می‌کند. اما اکنون وزیر خارجه آمریکا تاکید دارد که برای "پیروزی" در افغانستان، این کشور به همکاری پاکستان نیاز دارد و در صورت همکاری نکردن پاکستان، ممکن است امریکا در روابطش با اسلام آباد تجدیدنظر کند. بیشتر بخوانید راهبرد جدید آمریکا: استقبال افغانستان؛ انتقاد چین استراتژی جدید آمریکا در افغانستان چیست؟ واکنش‌ها به استراتژی جدید آمریکا در افغانستان در همین حال، اشرف غنی، رئیس جمهوری افغانستان با استقبال از استراتژی جدید آمریکا در "جنگ با تروریسم در افغانستان" از پاکستان خواسته همراه کابل و واشنگتن شود. رئیس جمهوری افغانستان که صبح سه‌شنبه (۳۱ مرداد - ۲۲ اوت) به قندهار سفر کرده بود، گفته آمریکا برای همسایه افغانستان پیام واضحی داده که دیگر نمی‌تواند به افراد و گروه‌های تبه‌کار پناه دهد. "امروز روز مهمی برای ماست چرا که رییس‌جمهوری آمریکا اظهاراتی کرده که امیدوارم همه شما آن را شنیده باشید. اگر نشنیدید پیام او این است که دیگر حمایت آمریکا از مردم افغانستان محدود به چارچوب زمانی خاصی نیست." پخش این فایل در دستگاه شما پشتیبانی نمی شود. نظر چند شهروند افغان درمورد استراتژی تازه امریکا اما پاکستان همچون گذشته اتهام پناه دادن به رهبران طالبان و القاعده را رد می‌کند. وزیر امور خارجه پاکستان در واکنش به سخنان آقای ترامپ گفت از اینکه دولت آمریکا فداکاری‌های پاکستان و مردم این کشور را فراموش کرده بسیار سرخورده شده است. همزمان واکنش طالبان به تمامی این اظهارنظرها این بوده که افغانستان را به گورستان نیروهای نظامی آمریکا تبدیل خواهد کرد. پاکستان؛ قدرت هسته‌ای در همین حال، وزیر خارجه آمریکا به موضوع امنیت هسته‌ای در پاکستان هم اشاره کرده و گفته است: "آنها دارای قدرت هسته‌ای‌اند و ما نگران امنیت نظامی سلاح‌های پاکستان هم هستیم. برای همین هم یک پاکستان با ثبات، به نفع منافع امریکا و همه کشورها است." پاکستان به همراه هند دو قدرت‌ هسته‌ای منطقه و هر دو در همسایگی افغانستانند. استراتژی جدید آمریکا در قبال افغانستان، پس از چندین ماه بررسی دوشنبه‌ شب ۲۱ اوت از سوی دونالد ترامپ اعلام شد. آقای ترامپ این استراتژی را در یک سخنرانی تلویزیونی در پایگاهی در نزدیکی گورستان نظامی آرلینگتون در حومه واشنگتن اعلام کرد؛ جایی که محل دفن تعداد زیادی از ۲۴۰۰ سرباز آمریکایی است که در افغانستان کشته شده‌اند. پخش این فایل در دستگاه شما پشتیبانی نمی شود. دونالد ترامپ استراتژی تازه آمریکا در افغانستان را اعلام کرد بخش دیگری از استراتژی اعلام شده از سوی آقای ترامپ درباره پاکستان بود. آقای ترامپ دوشنبه شب گفت آمریکا دیگر نمی‌تواند در قبال حضور گروه‌هایی مانند طالبان در پاکستان ساکت بماند. دونالد ترامپ گفت آمریکا میلیاردها دلار در اختیار پاکستان گذاشته ولی آنها به گروه‌هایی که عوامل بی‌نظمی و خشونت هستند، فضای امن داده‌اند. او گفت: "پاکستان به سازمان‌هایی پناه داده که هر روز تلاش می‌کنند مردم ما را بکشند. ما به پاکستان میلیاردها دلار پرداخت کرده‌ایم ولی آن‌ها به تروریست‌هایی پناه داده‌اند که ما با آن‌ها می‌جنگیم. این وضع باید تغییر کند و این تغییر فورا انجام خواهد شد. هیچ همکاریی نمی‌تواند در مورد کشوری که به شبه نظامیان و تروریست‌هایی که نظامیان و مقامات آمریکایی را هدف قرار می‌دهند، دوام بیاورد." به گفته آقای ترامپ زمان آن فرا رسیده که پاکستان تعهد خودش را به تمدن، نظم و صلح نشان دهد. موضوعات مرتبط افغانستان امنیت افغانستان انتخابات ریاست‌جمهوری آمریکا هند ایالات متحده آمریکا پاکستان هم‌رسانی چگونه می‌توانید این مطلب را به دیگران برسانید ایمیل فیسبوک Messenger Messenger توییتر گوگل + بالاترین واتس‌اپ بالا مطالب بیشتر از صفحه افغانستان Persian navigation صفحه ها صفحه اول پخش زنده ویدیو تلویزیون رادیو ايران افغانستان جهان هنر ورزش اقتصاد دانش شما عکس ناظران می‌گویند... صفحات ویژه وبلاگ‌ها آموزش زبان انگلیسی صفحات سایت بی بی سی News News Sport Weather Radio Arts شرایط استفاده درباره بی بی سی سیاست حفظ حریم خصوصی Cookies Accessibility Help Parental Guidance تماس با بی بی سی آگهی خود را به ما بسپارید آگهی هدفمند Copyright © 2017 بی بی سی. بی بی سی مسئول محتوای سایت های دیگر نیست سیاست ما درباره لینک دادن به سایت های دیگر
